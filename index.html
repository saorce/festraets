<!DOCTYPE html>
<html>
    <head>
        <meta charset="utf-8">
        <title>Index</title>
    </head>
    <body>
        <article><p>De voorstellingen beginnen stipt telkens een kwartier voor het uur. Hier kom je enkel binnen met de Trudopas, te verkijgen op de toeristische dienst.
        Je komt binnen in een grote zaal met daarin het uurwerk, een boot, een slinger, en een stuk over de omwenteling van de aarde en de plaats met werktuigen waar er gebouwd werd.
        Dit was het levenswerk van de heer Festraets. Hij heeft hier 5 jaar aan gebouwd. Wat een genie was dit om dit allemaal te maken. Ik zal hier maar een beknopte omschrijving geven, want wil er niet teveel van verklappen. Al je in Sint-Truiden bent, zeker eens gaan bekijken. Vond dit één van de mooiste dingen om te bekijken.
        De show duurt een klein uurtje, maar tegen dat je alles gezien hebt en bekeken begint de volgende show bijna al terug. Je kan plaatsnemen op banken voor het uurwerk want daar begint alles. Hoe indrukwekkend was dit! Zo een enorm uurwerk (6,5m hoog) en eens alles begint te werken ben je echt onder de indruk ervan! Klokjes die luiden, en op het uur zelf komt er nog veel meer te voorschijn. Na het uurwerk wordt de boot automatisch in werking gezet. Deze stoomboot toont de reis van New York naar Antwerpen. De golven bewegen, de boot schommelt, rook uit de schouwen, licht,... superleuk om te zien. Daarna volgende nog de slinger van Foucault en de omwenteling van de aarde.</p>
    </article>
    <iframe src="https://www.visitsinttruiden.be/aanbod/trudopas-festraetsstudio/"></iframe>
    </body>

</html>